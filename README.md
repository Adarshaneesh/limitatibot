Limitati Bot S è un bot Telegram programmato in python 3 che aiuta un utente limitato a comunicare con un altro utente. Il progetto è portato avanti da Davide Leone (leonedavide@protonmail.com).

Tenendo conto che il secondo utente, che riceve i messaggi ed invia risposte, resta anonimo, questo tipo di bot può essere adottato come strumento comunicativo anche da organizzazioni, fornendo il link del bot per mettersi in contatto con la stessa.
Può essere anche usato da soggetti che vengono contattati da molte persone, e preferiscono quindi riceverle tutte in una sola chat (quella col bot). 

Lo script di per sé è molto semplice, ed andrebbe inteso come base per lo sviluppo di un bot completo, o occasione di studio di un bot telegram privo di particolari complessità.
Resta tuttavia possibile farne un uso normale senza particolare difficoltà.

L'unica libreria necessaria, escluse le librerie già integrate in Python (come pickle e time), è telepot, una delle librerie di riferimento per la programmazione di bot Telegram in Python.
Si noti che se ciò è vero per la versione "limitatibot-lesslibraries.py", la versione normale si appoggia alla libreria "techlib.py", sviluppata sempre come parte del progetto.
Nononostante l'appoggio a questa libreria aumenti lo spazio richiesto su disco per avviare il bot ed il numero di librerie esterne necessarie, consigliamo di utilizzare la versione normale in quanto gli strumenti presenti nella stessa techlib possono aiutare lo sviluppo ulteriore del bot.
